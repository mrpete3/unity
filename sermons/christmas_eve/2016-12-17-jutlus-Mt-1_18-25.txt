% Jõuluöö

## Teadaanne

* Palume teid kõik pärast Jumalateenistust saalis jõulukoosviibimisest osa võtma.

## Evangeelium [Mt 1:18‑25; jutluse tekst]

[18] Jeesuse Kristuse sündimisega oli aga nõnda. Tema ema
Maarja, kes oli Joosepiga kihlatud, leidis enne enda
kojuviimist, et ta ootab Pühast Vaimust last. 
[19] Tema mees Joosep aga, kes oli õiglane ega tahtnud teda
avalikult häbistada, võttis nõuks ta salaja minema saata. 
[20] Aga kui ta seda mõtles, vaata, siis ilmus talle
unenäos Issanda ingel, kes ütles: „Joosep, Taaveti poeg, ära
karda oma naist Maarjat enese juurde võtta, sest laps, keda ta
kannab, on Pühast Vaimust. 
[21] Ta toob ilmale poja ning sina paned talle nimeks Jeesus,
sest tema päästab oma rahva nende pattudest.” 
[22] Kõik see sündis, et läheks täide, mida Issand on rääkinud
prohveti kaudu:
 
> [23] „Ennäe, neitsi jääb lapseootele ja toob ilmale poja,
ja teda hüütakse nimega Immaanuel”,
see on tõlkes: Jumal on meiega. 

[24] Kui Joosep unest ärkas, tegi ta nõnda, nagu Issanda ingel
oli teda käskinud. Ta võttis oma naise enese juurde, 
[25] ent ei puutunud temasse, enne kui Maarja oli poja
ilmale toonud. Ja ta pani lapsele nimeks Jeesus. 

## (E.E.L.K. agendast) Kuulgem Vana Testamendi ennustusi Krisutusest:

### 1 Moosese 3:15

Jehoova Jumal ütles mao vastu: Ma tahan vihavaenu tõsta sinu ja naise vahele, ja sinu seemne ja tema seemne vahele; seesama peab su pea rõhuma ja sina võtad tema kanda rõhuda.

### 1 Moosese 12:2; 26:4

Ja Aabrami vastu ütleb Jehoova: Ma tahan sind suureks rahvaks teha ning õnnistada ja su nime suureks teha; sest sinu seemnest peab kõigile maailma rahvastele õnnistus tulema.
        
### 5 Moosese 18:18‑19

Ja Moosese vastu ütles Jehoova: Ühe prohveti tahan Ma lasta tõusta nende vendade seast ja oma sõnad Ta suhu panna; ja Ta peab neile rääkima kõike seda, mis Ma Temale käsin. Ja see mees, kes Mu sõna ei kuule, mis Ta Minu nimel räägib, sellelt tahan Mina seda nõuda.

### Psalm 89:4‑5

Ja Taaveti kojale kinnitatakse: Ma olen teinud lepingu oma äravalituga; Ma olen Taavetile, oma sulasele, vandunud: „Ma kinnintan su soo igaveseks ja ehitan su aujärje üles põlvest põlveni”.

### Miika 5:1

Ja prohveti Miika läbi kuulutab Issand: Ja sina, Betlehem Efrata, see on vähe, et sa oled Juuda tuhandete seast; sinust tuleb mulle välja see, kes on valitseja Iisraelis; ja Tema väljumised on vanast, igavesest ajast olnud.

### Malakia 3:1

Ja viimaks hüüab Jehoova prohveti Malakia suu kaudu: Pea tuleb oma templi juurde Issand, keda te otsite, ja seaduse ingel, keda te tahate. Vaata, Ta tuleb! ütleb vägede Jehoova. AAMEN.

## (E.E.L.K. agendast) Kuulgem inglite avaldust Krisutusest:

### Lk 2:1‑14

Neil päevil sündis, et sõna keisrist Augustusest välja läks, et kõik maailm pidi üles kirjutatama.
See kirjutus oli esimene, kui Kürenius Süüria üle valitseja oli. Ja kõik läksid endid laskma kirja panna, igaüks omasse linna. Siis läks ka Joosep Galileamaalt Naatsareti linnast üles Juudamaale Taaveti linna, mida hüütakse Petlemaks, sest ta oli Taaveti soost ja pärismaalt, ennast laskma kirja panna ühes Maarja, oma kihlatud naisega, kes oli käima peal.
Aga nenda seal olles sai aeg täis, et ta pidi maha saama.
Ja ta tõi oma esimese Poja ilmale ja mähkis ta mähkmetesse ja pani sõime, sest neil polnud muud aset majas.
Ja sealsamas väljal olid karjased öitsel ja hoidsid öösel oma karja. Ja Issanda ingel astus nende ette ja Issanda auhiilgus paistis nende ümber, ja nemad kartsid üliväga. Ja ingel ütles neile: Ärge kartke! Sest vaata, ma kuulutan teile suurt rõõmu, mis saab osaks kõigele rahvale; sest teile on täna Taaveti linnas Õnnistegija sündinud, kes on Issand Kristus.
Ja see olgu teile tunnuseks: Te leiate lapse mähitud ja sõimes magavat. Ja äkitselt oli ingliga ühes taeva sõjaväe hulk, need kiitsid Jumalat ning ütlesid: Au olgu Jumalale kõrges ja maa peal rahu ja inimestest hea meel!

## (E.E.L.K. agendast) Kuulgem karjaste avaldust Krisutusest:

### Lk 2:15‑20

Kui siis inglid olid nende juurest ära läinud taevasse, ütlesid karjased üksteisele: Läki nüüd Petlemma ja vaadakem seda asja, mis on sündinud, mis Issand meile on teada annud.
Ja nad tulid rutusti ja leidsid Maarja ning Joosepi ja lapsukese sõimes magavat. Aga kui nad seda nägid, teatasid nad asjast, mis neile oli üteldud selle lapsukese kohta. Ja kõik, kes seda kuulsid, panid imeks, mis karjased neile rääkisid. Aga Maarja pidas kõik need sõnad meeles ning mõtles nendele omas südames. Ja karjased läksid tagasi Jumalale au andes ja Teda kiites kõige eest, mida nad olid kuulnud ja näinud, nõnda kui neile oli üteldud.

## Jutlus

Issandas armastatud õed ja vennad, meie juba kuulsime ingli avaldust Kristusest:

> **Ja sealsamas väljal olid karjased öitsel ja hoidsid öösel oma karja. Ja Issanda _ingel_ astus nende ette ja Issanda auhiilgus paistis nende ümber, ja nemad kartsid üliväga. Ja ingel ütles neile: Ärge kartke! Sest vaata, ma kuulutan teile suurt rõõmu, mis saab osaks kõigele rahvale; sest teile on täna Taaveti linnas Õnnistegija sündinud, kes on Issand Kristus.**

Nõnda oli ingli avaldus Kristuse sünnipäeval, aga juba *enne* Kristuse sünnipäeva olid inglid avalduse hoos:

**Jumal läkitas _ingel Gabrieli_ Galilea külla,
mille nimi on Naatsaret, neitsi juurde, kes oli kihlatud Taaveti soost
Joosepi-nimelise mehega. Selle neitsi nimi oli Maarja. Tema juurde tulles ütles Gabriel: „Rõõmusta, sa armuleidnu! Issand on sinuga!”** [(Lk 1:26‑28)](http://piibel.net/#q=Lk%201)

Maarja uskus ingli avaldust ja Maarja usu läbi tuli Püha Vaim nõnda tema peale ja Kõigekõrgema vägi oli varjuks tema kohal et Jõululaps *imeliselt eostus tema sees* nii nagu ingel oli avaldanud.
Jõululapse Jeesuse eostumine oli imeline sest see toimus ilma patuta.
Teie ja minu eostumine oli patu*ga*---oli tegemist patuse maise isaga.
Aga Jõululaps Jeesus eostus oma ema Maarjas ilma patuta---usu ja Püha Vaimu läbi oli see puhas töö. Ingel Gaabriel nimetaski lapse püha Jumala Pojaks! Meie nimetame Tema sünniaega püha ööks ja nii me laulamegi!
Sõimes ei maga patune laps vaid **Imeline Nõuandja, Vägev Jumal,
Igavene Isa, Rahuvürst** [(Is 9:6)](http://piibel.net/#q=Js%209).

Maarja lapseootel aga oli vaene Joosep hädas sest „Mis pattu on minu Maarja teinud, et ta lapseootel on? Teda ma pean ju enesest lahutama.”
Paistis Joosepile, et oli patuga tegemist ja ta ei kujutanudki ette, et Maarja lapsega ei olnud *raasukestki* tegemist patuga, vaid et laps oli see, kes tuleb patu vastu surmavõitlust võitlema ja meid patust *päästma*.
Et Joosep sellest pisut aru saaks ja võiks ise Jõululapsest rõõmu tunda oli vaja veel üks ingli avaldus:

> **Joosep aga, kes oli õiglane ega tahtnud [Maarjat] avalikult häbistada, võttis nõuks ta salaja minema saata. Aga kui ta seda mõtles, vaata, siis ilmus talle unenäos *Issanda ingel*, kes ütles: „Joosep, Taaveti poeg, ära karda oma naist Maarjat enese juurde võtta, sest laps, keda ta kannab, on Pühast Vaimust. Ta toob ilmale poja ning sina paned talle nimeks Jeesus, sest tema *päästab oma rahva nende pattudest*.” Kõik see sündis, et läheks täide, mida Issand on rääkinud prohveti kaudu: „Ennäe, neitsi jääb lapseootele ja toob ilmale poja, ja teda hüütakse nimega Immaanuel”, see on tõlkes: _Jumal on meiega_.**

Ja sellepeale võib mitte ainult Joosep rõõmu tunda---võib mitte ainult Joosep imestatda---aga ka inglid ise!
Inimlaps, kes sünnib neitsist!
Inimlaps, keda hüütakse Jumala Pojaks!
Inimlaps, kelle nimi on Jeesus---see tähendab „Päästja”!
Inimlaps, kelle nimi on veel Immaanuel---see tähendab „Jumal on meiega”!
Inglid on ju taevalised, inimesed maised.
Inglid on inimestest kõrgemad aga Jumal on valinud _inimese_---Jumal on valinud _inimeseks saada_.
Jõululaps on Jumal aga ka inimene.
Tema näeb silmadega nagu meie, Ta tunneb rõõmu ja kurbust nagu meie, sooja ja külma nagu meie, katsub sõrmeotstega ja imetab oma ema rinda nagu meie.
Ta on samasugune kui meie aga … ilma patuta.
Seda imestavad inglid, et kui Jumal on saanud inimeseks, siis peab inimene olema Jumala sõber ja seltsiline.

Aga Jumala sõbra seltsiliseks saamine pole lihtsalt Jõululapse sündimine.
Jeesulapsuke peab mitte ainult sündima aga ka kannatama ja surema meie patukoorma all. Selleks on Ta sündinud, et meie patukoorma ära kanda.
**Nii kaugel kui ida on läänest, nii kaugele viib ta meist meie üleastumised** [(Ps 103:12)](http://piibel.net/#q=Ps%20103).
Tema võitlus patu vastu tuleb veel, ja seda me näeme Suurel Reedel.
Aga täna öösel on ta armas Jõululaps sõimes.
Teda me imestame koos inglitega.
AAMEN.

## Märkmed
